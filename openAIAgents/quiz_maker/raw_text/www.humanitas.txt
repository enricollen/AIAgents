Home » Diabete
Diabete 1\. Dove vuoi fare la visita? * 2\. Cosa vuoi prenotare? * 3\. Quale
orario preferisci? * Qualsiasi Mattina (08:00-12:00) Pomeriggio (12:00-18:00)
Sera (18:00-21:00) 4\. Hai un'assicurazione? * No IWS - FASI IWS OPEN - FASI
OPEN FASDAC Seleziona dove vuoi fare la visita Conferma Il diabete mellito è
una malattia cronica caratterizzata da un eccesso di zuccheri (glucosio) nel
sangue, nota come iperglicemia. Si divide in due forme principali: il diabete
di tipo 1 e il diabete di tipo 2. Che cos’è il diabete? L’iperglicemia può
essere causata da un’insufficiente produzione di insulina (ossia l’ormone che
regola il livello di glucosio nel sangue) o da una sua inadeguata azione.Il
diabete di tipo 1 è caratterizzato dall’assenza totale di secrezione
insulinica, mentre il diabete di tipo 2 è determinato da una ridotta
sensibilità dell’organismo all’insulina, normalmente prodotta da parte dei
tessuti bersaglio (fegato, muscolo e tessuto adiposo), e/o da una ridotta
secrezione di insulina da parte del pancreas (dalle cellule chiamate beta-
cellule). Può progressivamente peggiorare nel tempo e si instaura sulla base
di una condizione preesistente di insulino-resistenza.Il diabete tipo 2 è una
malattia ad elevata diffusione in tutto il mondo e la sua prevalenza è in
continua crescita.Esistono poi altre forme di diabete legate a difetti
genetici delle funzione beta cellulare o dell’azione insulinica, malattie del
pancreas esocrino, indotto da farmaci o sostanze chimiche, e il diabete
“gestazionale” che può insorgere appunto durante la gravidanza. Quali sono le
cause del diabete? Si riconoscono tra le cause della malattia un’interazione
tra fattori genetici (familiarità) e fattori ambientali (vita sedentaria
abitudini alimentari e altro). Quali sono i sintomi del diabete? Spesso la
presenza di iperglicemia non dà alcun sintomo né segno, per tale motivo il
diabete è considerata una malattia subdola. Talvolta i sintomi compaiono
quando la malattia è già presente da anni. La sintomatologia classica, nei
casi acuti, è caratterizzata da stanchezza, aumento della sete (polidipsia),
aumento della diuresi (poliuria) perdita di peso non ricercata, a volte
addirittura concomitante all’aumento dell’appetito, malessere, dolori
addominali, sino ad arrivare, nei casi più gravi, a confusione mentale e
perdita di coscienza. La costante presenza di valori di glicemia superiori
alla norma aumenta il rischio di complicanze macrovascolari e microvascolari
(danno dei vasi sanguigni).Le maggiori complicanze derivate dal diabete
possono arrecare al paziente diversi danni, che si dividono in: Neurologici
(neuropatia): alterazione anatomica e funzionale del sistema nervoso centrale,
periferico e Volontario, deficit sensitivi, motori, visivi, acustici, Renali
(nefropatia): danno alle strutture filtranti del rene (glomeruli e tubuli
renali) che può portare in casi estremi alla dialisi (in Italia il 30% dei
pazienti in terapia dialitica sono diabetici), Oculari (retinopatia): causata
da iperglicemia cronica e ipertensione che portano ad alterazione dei vasi
sanguigni con conseguente peggioramento della vista fino alla cecità, Cardio-
cerebrovascolari: infarto miocardico o cardiopatia ischemica, ictus cerebrale.
Diagnosi Per diagnosticare il diabete è necessario effettuare un esame del
sangue. La patologia viene riscontrata in presenza di 2 valori di glicemia a
digiuno (FPG) maggiori di 126 mg/dl in 2 giornate differenti, o quando il
valore dell’emoglobina glicata è > 6.5% e viene riconfermato in un prelievo
successivo (almeno 3 mesi dopo), o ancora quando viene individuato un valore
casuale > 200 mg/dl in presenza di alcuni sintomi (poliuria, polidipsia, stato
confusionale, alterazioni visive o altro ancora). Trattamenti Terapia
insulinica E’ inevitabile per curare il diabete di tipo 1. Consiste in
iniezioni sottocutanee e grazie a questa terapia e ad un corretto stile di
vita la maggior parte dei pazienti riesce a condurre una vita normale e a
prevenire l’insorgenza delle complicazioni a lungo termine della malattia.
Terapie per il diabete tipo 2 Il diabete tipo 2 prevede differenti trattamenti
rispetto alla terapia insulinica.Attualmente non esiste un farmaco valido per
tutti i pazienti affetti da diabete tipo 2, motivo per cui è necessario, per
ogni singolo paziente, costruire una terapia individuale in relazione alla
diversa situazione clinica e alle differenti caratteristiche personali. Solo
il 10% dei pazienti affetti da diabete tipo 2 però mantiene un buon controllo
della patologia metabolica in assenza di trattamento. Le società diabetologhe
internazionali raccomandano, ad ogni modo, i seguenti obiettivi terapeutici,
finalizzati non solo a correggere i sintomi ed i segni della malattia ed a
prevenire le complicanze acute e croniche, ma anche a migliorare la qualità e
l’aspettativa di vita del paziente diabetico: glicemia a digiuno e pre-
prandiale compresa tra 90-130 mg/dl; glicemia post-prandiale (circa 2 ore dopo
i pasti) inferiore (<) 180 mg/dl; emoglobina glicata inferiore (<) 7%. Oltre
agli obiettivi del metabolismo glucidico, il trattamento del diabete prevede:
valori pressori diastolici (pressione minima) <80 mmHg e sistolioci (pressione
massima) <130 mmHg; valori di colesterolo LDL <100 mg/dl, livelli di HDL >40
mg/dl nell’uomo e >50 mg/dl nella donna. In Humanitas sono disponibili, oltre
ai trattamenti tradizionali, farmaci innovativi testati a livello
internazionale con le metodiche di somministrazione e di terapia educazionale
più avanzate, che prevedono il massimo coinvolgimento e il miglior
coordinamento fra pazienti e specialisti. Una corretta alimentazione e
un’attività fisica costante rappresentano il cardine del trattamento della
malattia diabetica. Prevenzione Interventi per migliorare lo stile di vita,
che includono attività fisica aerobica di moderata intensità della durata di
20-30 minuti al giorno o 150 minuti alla settimana e perdita di peso corporeo
del 10%, riducono l’incidenza del diabete tipo 2 del 60%. Inoltre, la qualità,
più che la quantità totale dei nutrienti, deve essere controllata. Una dieta
ricca di acidi grassi saturi (grassi animali) aumenta il rischio di sviluppare
il diabete, mentre la parziale sostituzione di questi ultimi con acidi grassi
insaturi lo riduce (i cosiddetti omega 3). Uno screening, volto ad
identificare la patologia anche nei soggetti asintomatici, viene in genere
raccomandato a tutta la popolazione, trattandosi di un semplice esame del
sangue (glicemia a digiuno). Esistono tuttavia soggetti maggiormente a
rischio, i quali devono mantenere sotto costante controllo il valore della
glicemia. Rischiano maggiormente di sviluppare il diabete coloro che: abbiano
riscontrato il valore della glicemia a digiuno compreso tra 100 e 126 mg/dl
(alterata glicemia a digiuno), manifestano la BMI (body mass index cioè
rapporto peso in chili/altezza in m2) con valore >25 kg/m2, (indicativo di
soprappeso corporeo), hanno familiarità di primo grado per diabete tipo 2.

